Dağı aşan kedicik

minik bir kedi dağda oturmuş
dağın yamacında hiç su yokmuş
kalkmış aşmış uzun yolları
sarmış dünyayı tüm kolları

demiş bir tas su ver bana
içeyim kana kana
ağlamaklıyım zaten yoldan geldim yorgun
içimde bir haylaz içimde bir vurgun

ben aslında çok severim size bey demeyi
heceleyip yuvarlayıp su içmeyi
bir tek dileğim var artık sizden
ne siz kul olun ne efendi ben

takatim kalmadı yarın ne zaman
zira yol uzundu yol yorgunuyum fi zaman
bana derseniz severim beslerim sizi 
darıltmam dövürtmem o güzel dizinizi

masal dedikleri böyle olur
hikaye karanlıkta gark olur
her şerde vardır bir hayır
bu zamanları tutmasak saatler olmasa
içimizde olmazdı onca kahır

bir kedi aştıysa dağları
sen de yol ver paşam bu kafadarı
senin gibi değilse de 
insan gibi
yaşayabilsin diye
sev veya sevme
ama beni benden etme

Mert Gör
CC BY-SA 4.0 or later altında lisanslanmıştır
29 Aralık 2025 23:06

